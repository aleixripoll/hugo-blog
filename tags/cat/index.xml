<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>CAT on limbo</title><link>https://aleixripoll.github.io/limbo-stack-theme/tags/cat/</link><description>Recent content in CAT on limbo</description><generator>Hugo -- gohugo.io</generator><language>ca</language><lastBuildDate>Sat, 04 Mar 2023 18:15:00 +0200</lastBuildDate><atom:link href="https://aleixripoll.github.io/limbo-stack-theme/tags/cat/index.xml" rel="self" type="application/rss+xml"/><item><title>Hawaii Meteor</title><link>https://aleixripoll.github.io/limbo-stack-theme/p/hawaii-meteor/</link><pubDate>Sat, 04 Mar 2023 18:15:00 +0200</pubDate><guid>https://aleixripoll.github.io/limbo-stack-theme/p/hawaii-meteor/</guid><description>&lt;img src="https://aleixripoll.github.io/limbo-stack-theme/p/hawaii-meteor/hawaii_meteor.webp" alt="Featured image of post Hawaii Meteor" />&lt;p>En Junior Montblanc va a cursets per gestionar la ràbia i ha llogat un petit xalet adossat en una urbanització als afores. Arriba a casa el primer dia i descobreix que els seus veïns són uns putos xarnegos: bandera espanyola, tovallola amb el toro, crits, gossos i el cotxe aparcat ocupant mig carrer. No hi ha lloc pel preciós cotxe d’en Junior, un Fiat Spider Sport del 68 amb el seient rebaixat i els pedals substituïts per paletes a la part posterior del volant.&lt;/p>
&lt;p>En Junior baixa del cotxe i veu el fill de puta del veí: quaranta anys, panxa de set mesos, calb, sense samarreta, banyador Adidas i xancles de piscina pública. A en Junior, com a bon català, no li agrada que els espanyols vinguin a Catalunya a vantar-se dels seus símbols, perquè la línia que separa l’orgull de la provocació és tan fina que la majoria de vegades no existeix. A en Junior li repugna el concepte Espanya, però encara li repugna més la gent que en fa bandera.&lt;/p>
&lt;p>—Perdoni, ¿pot apartar el cotxe?&lt;/p>
&lt;p>El xarnego somriu, però no es dóna per al·ludit i fa veure que no entén el català. A en Junior li bull la sang.&lt;/p>
&lt;p>—Perdoni, ¿pot apartar el cotxe?&lt;/p>
&lt;p>La dona i el fill de l’espanyol treuen el cap des de la terrassa i observen com el nan increpa el pare de família. Estultícia pura cristal·litzada a les seves mirades. En Junior avança fins al xarnego, que fa veure que rega les plantes.&lt;/p>
&lt;p>—Perdona, ¿pots apartar el cotxe?&lt;/p>
&lt;p>El xarnego es gira cap a en Junior. La boca entreoberta, els ulls caiguts de pura displicència animal.&lt;/p>
&lt;p>&lt;em>—Que no te entiendo, que a mí me hables en castellano.&lt;/em>&lt;/p>
&lt;p>En Junior fa un esforç titànic. Recorda les classes de control de la ira. Recorda la seva professora, l’encisadora senyoreta Puig.&lt;/p>
&lt;p>—Dic que si pots treure el cotxe d’aquí, que no puc aparcar-hi el meu.&lt;/p>
&lt;p>&lt;em>—El coche se queda ahí.&lt;/em>&lt;/p>
&lt;p>—No sabia que el carrer fos teu —deixa anar tranquil·lament en Junior.&lt;/p>
&lt;p>&lt;em>—Pues sí, esta calle es mía. ¿Qué pasa?&lt;/em>&lt;/p>
&lt;p>—No passa res.&lt;/p>
&lt;p>En Junior retrocedeix. Obre el maleter i en treu una retallada més gran que ell. El xarnego només té temps d’obrir una mica els ulls abans que el braç que aguanta la mànega li surti volant pels aires. En Junior surt disparat dos metres enllà pel retrocés de l’arma. La mare i el fill criden horroritzats. El xarnego és a terra de tres grapes, buscant la mà o el rellotge. Apareix un altre quillo, potser el veí, amb una samarreta que porta estampada la frase «Los españoles primero». Paradoxalment, aquest quillo és el segon que cau abatut. L’impacte de la retallada l’agafa per sorpresa i li arrenca mitja mandíbula. La meitat de la cara li queda penjant i fa difícil distingir si la mirada és de sorpresa o si la provoca la distensió dels músculs facials i l’acumulació de sang als globus oculars. El segon tret li fa saltar la samarreta i mig tors. En Junior ja s’ha familiaritzat amb el retrocés de la retallada. La carrega i avança cap al xarnego, que ja ha trobat la mà i mira d’amagar-se-la als pantalons perquè confia que la ciència mèdica li pugui reimplantar. En Junior li posa el canó a la boca i somriu amb la seva cara de nen de set anys. El xarnego es pixa i es caga i vomita sobre la retallada. L’olor d’agre i de gespa tallada ho inunda tot.&lt;/p>
&lt;p>—T’he dit que apartis el cotxe, subnormal.&lt;/p>
&lt;p>BLAMMM! El cap de l’home esclata com una carbassa madura caiguda d’un vuitè pis. Un tros de crani surt disparat i impacta contra la cara de la dona, que es desmaia a l’acte. Hi ha un escampall de dents per tota la gespa del jardí que, vist de lluny, fa la impressió que és confeti d’una festa d’aniversari. En Junior queda banyat de sang, com si fos una versió preadolescent de Carrie, i es planteja durant un microsegon si cal prosseguir amb la matança. Des que va a classes per aprendre a gestionar la ràbia, en Junior s’ha convertit en una persona assenyada i decideix guardar la retallada al maleter i asseure’s al seient a esperar la policia mentre es fuma un John Player Special.&lt;/p></description></item><item><title>Lletra</title><link>https://aleixripoll.github.io/limbo-stack-theme/p/lletra/</link><pubDate>Thu, 01 Sep 2022 07:35:00 +0200</pubDate><guid>https://aleixripoll.github.io/limbo-stack-theme/p/lletra/</guid><description>&lt;img src="https://aleixripoll.github.io/limbo-stack-theme/p/lletra/miquel_marti_pol.webp" alt="Featured image of post Lletra" />&lt;div style="text-align: center">
Ara que estic ben sol i és nit a fora&lt;br/>
t’escric només per dir-te que les coses&lt;br/>
no han mudat gens d’ençà que vam deixar-nos,&lt;br/>
que els arbres moren lentament, com sempre,&lt;br/>
i el riu segueix el curs de cada dia.&lt;br/>
T’escric del poble estant i em creixen líquens&lt;br/>
a les mans i em ressonen les paraules&lt;br/>
silenci endins, entre llibres i somnis.&lt;br/>
Estic tan sol que no goso ni moure’m!&lt;br/>
Tot el temps em transcorre entre la nosa&lt;br/>
de mi mateix, si em giro a mirar enrera,&lt;br/>
i un horitzó de tu que se m’allunya.
&lt;p>Ara tot és solemne, tal vegada&lt;br/>
perquè el risc és molt gran i em meravella&lt;br/>
saber que ho jugo tot a una paraula.&lt;br/>
Sempre hi ha un gest profund que no es mesura&lt;br/>
ni amb les mans ni amb la veu, un gest que ens posa&lt;br/>
tan enfront de nosaltres, que diries&lt;br/>
que hem nascut altra volta. Jo podria&lt;br/>
poblar aquest gran silenci de presències&lt;br/>
i, a poc a poc, esdevenir-ne el centre;&lt;br/>
podria dir-te coses més concretes&lt;br/>
per convertir la solitud en sorra&lt;br/>
i arrelar-hi potser, però aleshores&lt;br/>
un vent de sal em malmetria els llavis&lt;br/>
i estimo massa l’oci de parlar-te.&lt;br/>
Vet aquí, doncs: t’escric i és nit a fora.&lt;/p>
&lt;p>¿Què més podria fer per apressar-te&lt;br/>
si el temps ja no pot res contra l’espera&lt;br/>
de tu que m’he imposat, si no m’arriba&lt;br/>
cap remor de la nit i estic immòbil&lt;br/>
perquè el silenci ets tu i tinc por de perdre’t?&lt;br/>
Cada paraula és una mà que s’obre&lt;br/>
per rebre una altra mà. Sóc tot paraules&lt;br/>
i em dono tot perquè l’esforç de créixer&lt;br/>
ja no em taca la pell ni em desconcerta.&lt;/p>
&lt;p>Tot això ho sé d’ençà que cada cosa&lt;br/>
se’m fa present, insòlita i precisa,&lt;br/>
si tanco els ulls, d’ençà que em martelleja&lt;br/>
l’enyor com un malson i visc tothora&lt;br/>
voltat de mi mateix. Hi ha dies creu-me&lt;br/>
que em refuso a pensar-te. No et voldria&lt;br/>
separar del silenci ni sotmetre’t&lt;br/>
a la mesura del desig, i en canvi&lt;br/>
te’m mostres tan concreta que no sembla&lt;br/>
sinó que tinc la sang plena de vidres.&lt;/p>
&lt;p>Ara t’escric, ja veus!, només per dir-te&lt;br/>
que tot és com abans, que res no muda&lt;br/>
profundament si no ho toquem nosaltres,&lt;br/>
que només ens pertany aquest silenci&lt;br/>
que compartim, i el risc de creure i créixer&lt;br/>
com arbres isolats que uneix, a estones,&lt;br/>
un mateix vent o una mateixa pluja.&lt;/p>
&lt;/div></description></item><item><title>Victus</title><link>https://aleixripoll.github.io/limbo-stack-theme/p/victus/</link><pubDate>Sat, 22 Feb 2020 08:01:00 +0200</pubDate><guid>https://aleixripoll.github.io/limbo-stack-theme/p/victus/</guid><description>&lt;img src="https://aleixripoll.github.io/limbo-stack-theme/p/victus/victus.webp" alt="Featured image of post Victus" />&lt;p>Castella va tenir el seu moment daurat amb la conquesta de les Amèriques. Després va caure en un ensopiment lànguid i somort. Ho tenia escrit a les arrels. El personatge castellà per excel·lència és l&amp;rsquo;&lt;em>hidalgo&lt;/em>, un invent medieval que encara perviu. Orgullós fins a l&amp;rsquo;extrem de la follia, obsedit per l&amp;rsquo;honor, capaç de batre&amp;rsquo;s a mort per una trepitjada, però incapaç de cap mena d&amp;rsquo;iniciativa constructiva. El que per a ell són gestos heroics, per a la mirada catalana no passa de ser un entossudiment en el més risible dels errors. No hi veu més enllà de la cosa immediata, com els espiadimonis, amb aspiracions tan lluminoses a les ales com erràtiques en la direcció, vols baixos i sense ruta ferma. Les seves mans només poden empunyar armes; el contrari seria embrutar-se-les. No comprèn, i encara menys tolera, altres formes de viure l&amp;rsquo;experiència humana; l&amp;rsquo;esperit industriós el repel·leix. Si vol prosperar, la seva mateixa concepció elevada de la dignitat, paradoxalment, l&amp;rsquo;empeny al saqueig de continents indefensos o al miserable ofici del cortesà.&lt;/p>
&lt;p>(&amp;hellip;)&lt;/p>
&lt;p>Ja de petit m&amp;rsquo;adonava que Catalunya era un derelicte polític que surava entre les aigües de la història quan hauria hagut d&amp;rsquo;enfonsar-se segles enrere. (&amp;hellip;)
Vet aquí el nostre pitjor defecte. No saber el que volíem, més enllà de recrear-nos en el reducte de la petitesa. Això no, allò tampoc. Ni França ni Espanya, però incapaços de construir un edifici polític propi. Ni resignats al nostre destí ni disposats a canviar-lo. Atrapats entre les mandíbules de França i d&amp;rsquo;Espanya, ens conformàvem a capejar el temporal. Per això suràvem com una barca a la deriva. Les nostres classes dirigents, en particular, eren el súmmum de la indecisió crònica, sempre a mig camí entre el servilisme i la resistència. (&amp;hellip;) El problema dels catalans és que no han sabut mai què desitjaven, i al mateix temps ho desitjaven intensament.&lt;/p></description></item><item><title>La pell freda</title><link>https://aleixripoll.github.io/limbo-stack-theme/p/la-pell-freda/</link><pubDate>Sat, 26 Jan 2019 21:14:00 +0100</pubDate><guid>https://aleixripoll.github.io/limbo-stack-theme/p/la-pell-freda/</guid><description>&lt;img src="https://aleixripoll.github.io/limbo-stack-theme/p/la-pell-freda/la_pell_freda.webp" alt="Featured image of post La pell freda" />&lt;p>Nevava. Primer van ser uns grumolls minúsculs. En un minut van créixer fins convertir-se en flocs rodons i grossos. Queien i es diluïen en contacte amb l&amp;rsquo;aigua. Nevava sobre el mar, i aquest fenomen tan vulgar, tan simple, em produïa un sentiment estrany. La neu imposava silencis, actuava com la batuta d&amp;rsquo;un director d&amp;rsquo;orquestra. La mar, que fins aquell moment estava lleugerament picada, es va calmar de sobte, domada per ordres invisibles. Potser seria la meva última visió del món i aquest se m&amp;rsquo;apareixia amb una bellesa banal i modesta. Vaig obrir un palmell. Els flocs queien sobre el guant i s&amp;rsquo;extingien d&amp;rsquo;immediat. Vaig pensar en Irlanda. Què era Irlanda? Una música, potser. Vaig recordar-me del meu tutor. I també d&amp;rsquo;un desconegut. Un home molt vell, molt amable, que un dia, anys enrere, quan em perseguien els anglesos, em va ajudar a trobar un amagatall, sense fer preguntes. Allò era tot. Vaig patir la tibantor de galtes que precedeix el plor.&lt;/p>
&lt;p>En Batís va mirar el cel amb el casc a les mans. Feia una ganyota d&amp;rsquo;observació.&lt;/p>
&lt;p>— Només és neu —va dir.&lt;/p>
&lt;p>— Sí, només és neu —vaig dir jo—, només neu.&lt;/p></description></item><item><title>Salmó al forn amb Son Goku</title><link>https://aleixripoll.github.io/limbo-stack-theme/p/salm%C3%B3-al-forn-amb-son-goku/</link><pubDate>Wed, 04 Apr 2018 19:47:00 +0200</pubDate><guid>https://aleixripoll.github.io/limbo-stack-theme/p/salm%C3%B3-al-forn-amb-son-goku/</guid><description>&lt;img src="https://aleixripoll.github.io/limbo-stack-theme/p/salm%C3%B3-al-forn-amb-son-goku/salmo_forn_hero.webp" alt="Featured image of post Salmó al forn amb Son Goku" />&lt;p>&lt;img src="https://aleixripoll.github.io/limbo-stack-theme/limbo-stack-theme/p/salm%C3%B3-al-forn-amb-son-goku/salmo_forn.webp"
width="1063"
height="1417"
loading="lazy"
class="gallery-image"
data-flex-grow="75"
data-flex-basis="180px"
>&lt;/p></description></item><item><title>El quadern gris</title><link>https://aleixripoll.github.io/limbo-stack-theme/p/el-quadern-gris/</link><pubDate>Wed, 04 Apr 2018 18:13:00 +0200</pubDate><guid>https://aleixripoll.github.io/limbo-stack-theme/p/el-quadern-gris/</guid><description>&lt;img src="https://aleixripoll.github.io/limbo-stack-theme/p/el-quadern-gris/josep_pla.webp" alt="Featured image of post El quadern gris" />&lt;p>A la biblioteca, un dia Climent em preguntà:&lt;/p>
&lt;p>— Vós, si tinguéssiu diners, també escriuríeu?&lt;/p>
&lt;p>Vaig contestar la pregunta sense dubtar un moment:&lt;/p>
&lt;p>— Sí, també escriuria… Potser escriuria més.&lt;/p>
&lt;p>Certament, ésser pobre és molt trist. Les coses de la vida són agradables. Tot és incitant i saborós, les senyores són -de vegades- esplèndides. Quan hom és pobre, aquestes coses s’han de mirar de lluny perquè els pobres no tenim capacitat adquisitiva. En la vellesa, aquesta manca de capacitat adquisitiva ha d’ésser, suposo, indiferent. En la joventut, en canvi, la pobresa és tràgica perquè la falta de diners augmenta la il·lusió de la vida. Com menys diners es tenen, més desig suscita la vida. El desig insatisfet arriba a fer creure que en la vida humana hi ha algun misteri, algun tresor d’una màgica fascinació hedonística. Els diners, doncs, s’haurien de tenir en l’època de la joventut, principalment per fer comprendre per saturació, que la vida humana no té cap misteri, que les fascinacions hedonístiques són falòrnies -o aproximadament. Per això m’agradaria, personalment, de tenir diners; per poder passar davant d’un restaurant, d’una senyora o d’un aparador, amb una completa i profunda indiferència. Així evitaria enormes pèrdues de temps i aquest dolor de convertir la vida en una assedegada temptativa. Podria, en una paraula, escriure més.&lt;/p></description></item><item><title>La pesta</title><link>https://aleixripoll.github.io/limbo-stack-theme/p/la-pesta/</link><pubDate>Sun, 06 Mar 2016 12:59:00 +0100</pubDate><guid>https://aleixripoll.github.io/limbo-stack-theme/p/la-pesta/</guid><description>&lt;img src="https://aleixripoll.github.io/limbo-stack-theme/p/la-pesta/la_pesta.webp" alt="Featured image of post La pesta" />&lt;p>Quan esclata una guerra, la gent diu: «Això no durarà, és massa estúpid». I sens dubte una guerra és realment molt estúpida, però això no és obstacle per a que duri. L&amp;rsquo;estupidesa insisteix sempre: ens n&amp;rsquo;adonaríem si no penséssim sempre en nosaltres mateixos. Els nostres conciutadans, respecte a aquesta qüestió, eren com tothom, pensaven en ells mateixos, o, dit d&amp;rsquo;una altra manera, eren uns humanistes: no creien en les plagues. La plaga no és feta a la mesura de l&amp;rsquo;home, i per tant ens diem que la plaga és irreal, que és un mal somni que passarà. Però no sempre passa, i, de mal somni en mal somni, són els homes els qui passen, i els humanistes en primer lloc, perquè no han pres cap precaució. Els nostres conciutadans no eren més culpables que d&amp;rsquo;altres; s&amp;rsquo;oblidaven de ser modestos, això és tot, i pensaven que tot era possible per a ells, cosa que suposava que les plagues eren impossibles. Continuaven fent negocis, projectaven viatges i tenien opinions. ¿Com haurien pogut pensar en la pesta, que suprimeix el futur, els desplaçaments i les discussions? S&amp;rsquo;imaginaven que eren lliures, i ningú serà mai lliure en tant que hi haurà plagues.&lt;/p></description></item></channel></rss>